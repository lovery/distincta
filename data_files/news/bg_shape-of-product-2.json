[
	{
		"location": "",
		"page_title": "Формата, която отличава - II част - Дистинкта - Агенция за интелектуална собственост",
		"meta": {
			"description": "Защитата на формата на продукта като 3D марка става все по-трудна",
			"keywords": "търговска марка, 3D марка, отличителност, формата на продукт, дизайн, техническа функция, Kit Kat, Rubik",
			"og:title": "Формата, която отличава - II част - Дистинкта - Агенция за интелектуална собственост",
			"og:description": "Защитата на формата на продукта като 3D марка става все по-трудна",
			"og:image": "Shape-of-product.jpg",
			"og:image:width": "510",
			"og:image:height": "340",
			"og:type": "article",
			"author": "Милена Кичашка - Дистинкта - Агенция за интелектуална собственост"
		},
		"image": "Shape-of-product.jpg",
		"image_alt_text": "Rubik-cube",
		"title": "Формата, която отличава - II част",
		"social_description": "Защитата на формата на продукта като 3D марка става все по-трудна. За невалидни са обявени марки за формата на кубчето Рубик и десерта Kit Kat.",
		"social_caption": "",
		"date": "11 Януари 2017",
		"autor": "Милена Кичашка",
		"autor_slug": "milena-kichashka",
		"tags": ["търговска марка", "3D марка", "формата на продукта", "отличителност", "техническа функция", "Kit Kat", "Рубик"],
		"content": "<p lang=\"bg-BG\"><strong>Рубик и Kit Kat не успяват да запазят 3D марките си</strong></p> <p lang=\"bg-BG\"><br /><br /></p> <p align=\"justify\"><span lang=\"bg-BG\">Както бяхме споделили в предишна <a href=\"http://www.distincta.eu/bg/news/shape-of-product\">статия</a>, регистрацията на формата на продукт като търговска марка е особено примамлива, тъй като осигурява почти неограничена във времето защита. </span></p> <p align=\"justify\"><span lang=\"bg-BG\">За да получи такава защита обаче, тя трябва да е оригинална и специфична, значително да се отличава от другите на пазара и потребителите освен да й обърнат внимание, трябва да могат и да я асоциират с търговския й произход. В допълнение, формата не трябва и да е чисто функционална, т.е. да не произтича единствено от предназначението на продукта. </span></p> <p align=\"justify\"><span lang=\"bg-BG\">За разлика от имената или логата, които се поставят върху продуктите, формата на самите продукти или тяхната опаковка рядко и по-трудно се възприемат от потребителя като отличителен знак за произход. Ето защо, гореизброените критерии са летвата, която дадена форма трябва да премине, за да може да изпълнява функцията на търговска марка и съответно да получи закрила като такава. </span></p> <p align=\"justify\"><span lang=\"bg-BG\">Притеснението от злоупотреби с регистрацията на 3D марки, които са в ущърб на конкуренцията и обществения интерес, налага стриктна експертиза преди да се предостави регистрация за търговска марка. Все по-често заявки за 3D марки биват отказани, а регистрирани такива биват заличени. Тенденцията засяга дори наложени на пазара форми, които са придобили и репутация.</span></p> <p align=\"justify\"><span lang=\"bg-BG\">Миналата година успешно бяха оспорени 3D марките за две добре познати форми - на десерта Kit Kat и на кубчето Рубик:</span></p> <p align=\"justify\"><span lang=\"bg-BG\">В началото на годината Nestl</span><span lang=\"bg-BG\">&eacute; </span><span lang=\"bg-BG\">загубиха битката за британската си марка за формата на десерта Kit Kat*. Според съдията, формата заявена за регистрация няма отличителен характер. Представените доказателства не демонстрират придобита </span><span style=\"color: #000000;\"><span lang=\"bg-BG\">отличителност</span></span><span lang=\"bg-BG\">.</span></p> <p align=\"justify\"><span lang=\"bg-BG\">В хода на производството Nestl</span><span lang=\"bg-BG\">&eacute; представят доказателства за сериозно присъствие на пазара, значителни по обем продажби и разпознаваемост на продукта си. Известността на продукта обаче не може да докаже, че в случая потребителите разпознават самата форма като отличаваща продукта на </span><span lang=\"bg-BG\">Nestl</span><span lang=\"bg-BG\">&eacute;, без помощта на логото Kit Kat.</span></p> <p align=\"justify\"><span lang=\"bg-BG\">Заявена марка:</span></p> <p align=\"center\"><img src=\"/img/news/kit-kat-01.jpg\" alt=\"\" width=\"160\" height=\"95\" name=\"Picture 1\" align=\"bottom\" border=\"0\" /></p> <p align=\"justify\"><span lang=\"bg-BG\">Начин на използване:</span></p> <p align=\"center\"><img src=\"/img/news/kit-kat-02.jpg\" alt=\"\" width=\"197\" height=\"112\" name=\"Picture 3\" align=\"bottom\" border=\"0\" /></p> <p align=\"justify\"><span style=\"color: #000000;\"><span lang=\"bg-BG\">След като Nestl</span></span><span style=\"color: #000000;\"><span lang=\"bg-BG\">&eacute; не са успели да докажат, че потребителите разпознават формата на продукта и го асоциират като техен без помощта на означението &ldquo;Kit Kat&rdquo;, Съдът приема, че формата няма нито присъща, нито придобита отличителност и не може да служи за търговска марка.</span></span></p> <p align=\"justify\"><a name=\"_GoBack\"></a> <span lang=\"bg-BG\">През ноември пък Съдът на ЕС постанови заличаването на 3D марката за формата на кубчето Рубик. Решението е в резултат на искане за заличаване от страна на конкурента Simba Toys, според които принципът на въртене на кубчето е техническо решение, което трябва да бъде защитено с патент, а не с търговска марка. </span></p> <p align=\"justify\"><span lang=\"bg-BG\">За разлика от марките, патентите предоставят временна закрила (максимално 20 години), след което изобретението става свободно за използване от всеки. Марката обаче предоставя на практика неограничен във времето монопол.</span></p> <p align=\"justify\"><span lang=\"bg-BG\">В решението си Съдът отбелязва, че когато се преценяват основните характеристики на заявената за марка форма на продукта, те следва да се разглеждат с оглед на техническата функция на реалния продукт. В случая &ndash; триизмерен пъзел с ротационен механизъм.</span></p> <p align=\"justify\"><span lang=\"bg-BG\">Съдът приема, че всеки елемент от изображението изпълнява чисто техническа функция. Ето защо, 3D марката на практика осигурява несправедлив монопол за техническо решение.</span></p> <p align=\"center\"><img src=\"/img/news/rubiks-cube-mark.jpg\" alt=\"\" width=\"161\" height=\"194\" name=\"Picture 2\" align=\"bottom\" border=\"0\" /></p> <p align=\"justify\"><span lang=\"bg-BG\">*Решение от 20 януари 2016 по дело CH/2014/0392, CH/2013/0394 Nestl</span><span lang=\"bg-BG\">&eacute; vs Cadbury</span></p> <p align=\"justify\"><span lang=\"bg-BG\">**Решение от 10 ноември 2016 по дело C</span><span style=\"font-family: 'Cambria Math', serif;\"><span lang=\"bg-BG\">-</span></span><span lang=\"bg-BG\">30/15 P Simba Toys срещу Seven Towns</span></p>"
	}
]
